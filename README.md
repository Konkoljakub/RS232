# RS232 VERILOG
Zaprojektowano moduły nadajnika i odbiornika danych RS-232 dla następujących parametrów transmisji: 8 bitów danych, bez bitu parzystości, jeden bit stopu, szybkość transmisji 9600bps. Moduły połączono tak, aby odbiornik RS232 po otrzymaniu każdego znaku, podawał go do sumatora i po dodaniu wartości 20h, moduł nadajnika wysyłał go.

Wykonano symulację funkcjonalną oraz zweryfikowano układ praktycznie poprzez zaprogramowanie płytki testowej. Weryfikacja praktyczna polegała na podłączeniu wyprowadzeń zaprojektowanych modułów do portu COM komputera PC i uruchomieniu programu terminala putty.
W terminalu ustawiono identyczne parametry transmisji jak parametry w zadaniu. Naciśnięcie klawisza na klawiaturze powoduje wyświetlenie znaku o zwiększonym kodzie. Dla powyższego przypadku, dodanie 20h spowoduje zamianę liter wielkich ma małe.
Płytka Nexys A7 emuluje port szeregowy poprzez połączenie USB. Więcej szczegółów dot. tego projektu znajdziesz w instrukcji obsługi płytki Nexys A7, na stronach 13 i 14.

//
Nadawanie i odbiór sygnałów w standardzie RS232 Nadawanie i odbiór sygnałów w standardzie RS232 odbywa się w sposób szeregowy, oddzielnie na dwóch liniach w kierunkach do i od urządzenia. W czasie braku transmisji sygnał na danej linii jest w stanie wysokim. Rozpoczęcie transmisji inicjowane jest przez tzw. bit startu będący "0" logicznym, który powinien trwać przez okres równy odwrotności prędkości transmisji, w naszym przypadku wynoszący 1/9600 [sekund]. Wszystkie następne informacje są przesyłane z identycznym okresem trwania. Następnie nadawane są szeregowo dane począwszy od najmniej znaczącego bitu aż do bitu najbardziej znaczącego (D0-D7). Później występuje bit parzystości, będący operacją logiczną XOR na danych D0-D7. Bit parzystości jest opcjonalny i w przypadku niniejszego zadania nie występuje. Zakończenie transmisji sygnalizowane jest bitami stopu, w ilości zazwyczaj od 1 do 2.
